<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Мова реклами</title>
    <style>
        body {
            font-family: Arial, sans-serif;
            line-height: 1.6;
            margin: 0;
            padding: 0;
            background-color: #f9f9f9;
            color: #333;
        }
        header {
            background-color: #007bff;
            color: #fff;
            padding: 20px 0;
            text-align: center;
        }
        header h1 {
            margin: 0;
        }
        .content {
            padding: 20px;
            max-width: 800px;
            margin: auto;
            background: #fff;
            box-shadow: 0 4px 8px rgba(0, 0, 0, 0.1);
        }
        h2 {
            color: #007bff;
        }
        p {
            margin: 10px 0;
        }
    </style>
</head>
<body>
    <header>
        <h1>МЕТАФОРИЧНІСТЬ СУЧАСНОГО РЕКЛАМНОГО ТЕКСТУ</h1>
    </header>
    <div class="content">
<h2>Мова реклами</h2>
        <p>
Реклама – це складне та багатогранне явище не тільки соціально-економічної, а й мовної дійсності. Вивчення мови реклами видається своєчасним, оскільки мовне наповнення рекламного меседжу не тільки впливає на мовне середовище сучасного українця, а й на емоційно-вольову, душевно-духовну, інтелектуальну складові його особистості, адже основною функцією реклами на даному етапі розвитку людства є не стільки інформативна, скільки маніпулятивна. Тож розмірковування над силою впливу реклами наразі мають суто практичний характер, адже кожна людина має знати, і усвідомлювати, коли, хто, яким чином і якими засобами намагається нею керувати, спрямовувати її поведінку, формувати образ мислення, корегувати ціннісну систему, нав’язувати інші стандарти тощо.
Мова реклами повинна бути лаконічною, точною, влучною, ефективно-виразною, переконливою, такою, що легко запам’ятовується і водночас міцно відкарбовується у пам’яті. Під час формулювання рекламного тексту добираються такі мовленнєві засоби, які можуть викликати зацікавлення реципієнта, привернути та утримати його увагу, здивувати, вразити, ба навіть шокувати, забезпечивши таким чином реалізацію механізму рекламного впливу. Тож важливу роль у конструюванні реклами відіграють стилістичні прийоми, насамперед метафори, які завдяки своїй експресивності та соковитості є невід’ємною частиною багатьох рекламних текстів. 
</p>
        <h2>Метафора в рекламі</h2>
        <p>Метафора – мовностилістичний зворот, що полягає у перенесенні властивостей, характеристик і функцій одного об'єкта на інший, що створює новий образ, тобто метафора спонукає відчути одну річ через призму іншої. Метафора надає мові особливої виразності, образності, емоційності. Чим яскравіша і нестандартніша метафора, тим вищий маніпулятивний потенціал рекламного тексту. Метафора формує переконання цільової аудиторії у потрібному їй напрямку. Вдало обраний зображально-виражальний ракурс метафори здатний по-новому, нетривіально представити звичайну інформацію, якою вже нікого не здивувати; несподіване, оригінальне поєднання відомих фактів, сприяє переконливішому доведенню переваг рекламованого об’єкта. Тож хоч метафора завжди є результатом творчого акту, доказом креативності мислення, однією з найважливіших її рис є те, що вона базується на загальнокультурних знаннях того соціуму, на який зорієнтована. Адже саме це забезпечує її ясність, доступність, зрозумілість.
Ефективною можна вважати таку рекламу, яка створює емоційний зв’язок зі споживачами. Метафора як ефективний інструмент маніпулятивних технік швидко, легко, яскраво, дотепно передає суть продукту та його найприкметніші риси, викликаючи очікувані для її творця емоції.
Особливо потужною властивістю метафори у контексті її здатності модифікувати мислення та свідомість людини є образність. Закладений в основу метафори образ може викликати широкий спектр асоціацій, розширювати набір цінностей рекламованого об’єкта. Більше того, метафори, які створюють яскраві образи, сприяють позитивному сприйняттю реклами. Окрім того, метафори допомагають брендам виділитися на тлі своїх конкурентів, створюючи унікальний імідж та асоціюючи продукт із певними життєвими цінностями чи стилем життя.
</p>
<h2>Приклади метафори в рекламі</h2>
<p>Завдяки метафорі значущість чи не кожного рекламованого об’єкта перебільшено зростає. Якщо мова йде про каву (кава «Нескафе»), то саме вона вирішує проблеми соціального, а не фізіологічного ґатунку, бо «дає сили не здаватися». А «можливості» або якості багатьох інших рекламованих продуктів харчування виявляються фантастичними, казковими: пиво «Чернігівське» може дати силу і натхнення з рідної землі, у кожному батончику «Баунті» – хвиля шоколадної насолоди, кетчуп «Торчин» створює максимум смаку, шоколадне яйце «Кіндер-сюрприз» виконує одразу три бажання, один укус шоколадного батончика «Лайон» «пробудить у тобі лева», допоможе енергійно прокинутись печиво «Бельвіта», а м’ясо любить кетчуп «Чумак». «Пізнайте краще з Cote d’Or – смак солодкого життя» – це метафора, яка переносить суто фізіологічні смакові властивості людини на рівень якості її життя: складається враження, що шоколад не лише приносить насолоду та задоволення, а і є атрибутом життя вищого ґатунку, розкішного, забезпеченого, безтурботного, до якого прагне будь-який середньостатистичний громадянин. Реклама води «Моршинська» позиціонує напій як джерело енергії, сил і здоров'я, використовуючи метафору «сила відновлення». Це стимулює споживачів думати, що регулярне споживання води покращить їхнє самопочуття. Рекламний слоган «Рухай світ по-різному» фірми Uklon, що побудований на основі метафори, акцентує на інноваційності сервісу, що дозволяє швидко та зручно пересуватися, викликаючи відчуття абсолютного контролю над власним життям. Метафора «Прощавай юнацьке «Я» від Old Spice нехтує віковими характеристиками й вселяє віру в утопічну можливість миттєвого перетворення зеленого і недосвідченого юнака у сильного, зрілого, впевненого у собі чоловіка, обов’язковим атрибутом якого є продукт Old Spice.  Аби змінити імідж, варто лише придбати пропонований продукт – відкрите посилання рекламодавця. Метафора однойменної олії «щедрий дар – частинка дому» «грає» на базовій потребі українця мати сім’ю, бути поряд зі своїми рідними, відчувати з ними єдність, перебувати у своїй домівці, у своїй фортеці – берегти та шанувати свій мікросвіт. Метафора пробуджує найприємніші емоції, такі як теплота, турбота та любов близьких людей, домашній затишок, захищеність, злагода, гармонійність стосунків, які можуть проявлятися навіть у спільному приготуванні страв. Метафорична назва аптек «Подорожник» нагадує реципієнтам про лікувальні властивості рослини, що підкреслює експертність аптек у питаннях здоров'я. Це викликає довіру та асоціює аптеку з надійними рішеннями.  
Надзвичайно продуктивними у створенні реклам є антропоморфні метафори, тобто метафори, в який товар або послуга представлені як людина. BigBob використовує ігрові метафори: «Арахіс на роботу заряджає, кранч на пригоди натякає, кукурудза напоям пасує, попкорн враження перегляду дарує», пов’язуючи різні смаки з активностями та створюючи асоціації з веселим способом життя. «Dirol захистить ваші зуби зі смаком!» передає ідею, що гумка забезпечує здоров'я зубів, даруючи при цьому смакову насолоду. Метафора "Ред Булл надає крила" символізує енергію та підйом, які споживач відчуває після вживання напою, асоціюючи продукт з активним способом життя та досягненням цілей. Метафора «Glovo везе тобі все» відображає універсальність сервісу, акцентуючи на зручності та різноманітності об’єктів доставки. Слоган «Аромат, в який легко закохатися» для Silan – аромат настільки чарівний, що в нього не можливо не закохатися. Метафора викликає позитивні емоції, приємні інтимні почуття.
</p>
        <h2>...</h2>
        <p>Отже, метафори в рекламі є потужним інструментом впливу на реципієнта. Вони не лише підкреслюють ключові властивості товарів, але й формують уявлення про них, сприяючи створенню довіри та впізнаваності бренду. Основна функція метафори у рекламі – це переконання потенційного покупця не на раціональному, а на емоційному рівні та звернення його уваги до товару та послуги.</p>
    </div>
</body>
</html>
